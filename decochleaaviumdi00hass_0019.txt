Conantibus nobis cochleae avium constructionem describere non dubium est, quin
non nulla in hac rc diligentiore atque accuratiore inquisitione investiganda et expli-
canda sint, qua de causa, si quid in his pagellis desideretur, rei difficultatem excu-
samus. Quae vero laboriosa inquisitione invenimus, eorum summam hoc loco paucis
exponemus, singula in uberiore disputatione germanica nos mox publici juris facturos
esse speramus. Observationes fecimus imprimis in columbis neque tamen ceteras
aves negleximus, inquo cum majorem diversitatem non invenerimus, non dubitamus,
quin Deiters, quem praematura morte abreptum lugemus, in praeclaro (le organo
auditorio avium dissertatione jure statuerit, quac cunque de columbis dicantur, eadem
in cctcras aves valere.

Ossea cochlea modicas circum duos axes curvaturas praebet, quarum alterius
pars concava ad cavum cranii vertitur, altera deorsum abit et praesertim in fine per—
spicue expressa est. lnitium capiens a dilatatione ampullacea, vestibulo seu parte
vestibulari. in rotundam cochleae partem transit, cujus lumen nisi quod in fine ali-
quantum dilatatum est. ubique eandem extensionem praebet. Cochlea ossea dura est,
in spongiosa ossis substantia imposita, vestibulumque per tria foramina cum locis,
proximis conjungitur. Ex aure media foramen ovale columella clausum fert in atrium
infra quod ex altera parte situm toramen rotundum inter antica perpendicularium
arcuum crura ad spongiosam ossis substantiam cis circumdatam ducit. Postremo per
foramen vestibulare ampullae arcuum cum atrio conjunguntur. Atrium a parte fora-
minis ovalis aperientis invenimus cristam osseam, quae paullo dilatata a foramine
rotundo incipiens pertinet ad cochleam membranaceam, infra foramen ovale usque ad
partem cochlearem procedit et in initio paullo dilatatum ossis parieti adhaerens
desinit.

Et vestibulum et pars cochlearis periosteo tenui, pellucido vestita sunt, quod
epithelio carens, si microscopio examinamus, membranam cognoscimus lucidam nucleo
praeditam eadem forma, qua periosteum esse Hensen in dissertatione, quae inscripta
est! „Zur Morphologie der Sclmeeke des Menschen und der &augethifflw ostendit..

Crista sive bacillum osseum supra dictum in duplicatura ejus inclusum esse videtur.

